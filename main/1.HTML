<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Document</title>
    <link rel="stylesheet" href="1.css">
</head>

<body>
    <div class="entry-content">
        <h5>Транспорт забруднює повітря. Автомобілі на двигунах внутрішнього згорання приносять комфорт небагатьом, та
            завдають шкоди всім навколо: здебільшого оксидами сірки, азоту та карбону, сажею та дрібнодисперсними
            частками, що викидаються у повітря.</h5>
        <h5>Про вплив транспорту на довкілля і те, як усунути його негативний вплив розкажуть наші експертки Ірина
            Бондаренко та Дар’я Лазарєва.</h5>
        <div id="attachment_47980" style="width: 1034px" class="wp-caption aligncenter"><img
                aria-describedby="caption-attachment-47980" decoding="async" class="size-large wp-image-47980"
                src="https://ecoaction.org.ua/wp-content/uploads/2021/12/iryna-bondarenko-1024x761.jpg"
                alt="Ірина Бондаренко, експертка Екодії зі сталої мобільності" width="1024" height="761"
                srcset="https://ecoaction.org.ua/wp-content/uploads/2021/12/iryna-bondarenko-1024x761.jpg 1024w, https://ecoaction.org.ua/wp-content/uploads/2021/12/iryna-bondarenko-500x371.jpg 500w, https://ecoaction.org.ua/wp-content/uploads/2021/12/iryna-bondarenko-204x152.jpg 204w, https://ecoaction.org.ua/wp-content/uploads/2021/12/iryna-bondarenko-768x571.jpg 768w, https://ecoaction.org.ua/wp-content/uploads/2021/12/iryna-bondarenko.jpg 1260w"
                sizes="(max-width: 1024px) 100vw, 1024px">
            <p id="caption-attachment-47980" class="wp-caption-text">Ірина Бондаренко, експертка Екодії зі сталої
                мобільності</p>
        </div>
        <p>&nbsp;</p>
        <p><strong>Який вплив на довкілля спричиняє транспорт в ЄС та Україні? </strong></p>
        <p>У Києві до пандемії ковіду до 90% викидів шкідливих речовин були від транспорту. Суміш із кисню та продуктів
            згорання бензину і дизелю – одна з причин серцево-судинних та респіраторних захворювань.</p>
        <p>Крім забруднення повітря, транспорт є джерелом приблизно 12% викидів парникових газів в Україні, що
            спричиняють зміну клімату. У країнах із вищим ВВП на душу населення частка викидів від автотранспорту ще
            вища, тож з економічним розвитком Україна може очікувати подальшого збільшення викидів від авто.</p>
        <p>Якщо говорити про ЄС, то транспорт генерує чверть всіх викидів парникових газів, 71,7% з яких – дорожній
            транспорт (легкові автомобілі, фури, автобуси тощо).</p>
        <p>Проте транспорт у містах можна розглядати не лише як джерело викидів парникових газів, а і як рушій переходу
            до кліматичної нейтральності.</p>
        <p>Хоча цей сектор і не може стати повністю кліматично нейтральним, бо не поглинає викиди, а лише продукує їх, у
            нього є великий потенціал до скорочення викидів. Для цього потрібне відповідне законодавче підкріплення та
            державні цілі.</p>
        <p>&nbsp;</p>
        <p><strong>Яка динаміка забруднення повітря від транспорту в ЄС – обсяг викидів зростає чи зменшується? Що
                зумовлює таку динаміку? Яка ситуація спостерігається в Україні?</strong></p>
        <p>Коли в стратегіях розвитку ідеться про викиди, зокрема від транспорту, частіше за все мається на увазі викиди
            парникових газів, ніж про забруднюючі речовини. У них спільні джерела проте різні наслідки. У першому
            випадку (парникові гази) ці викиди впливають на зростання концентрації вуглекислого газу в атмосфері та
            накопичення в ній тепла, що є рушієм зміни клімату. Чим більше таких викидів, тим більше хвиль тепла, посух
            в одних місцях та надлишкових опадів в інших, також через зміну клімату піднімається рівень океану та
            затоплюються прибережні території.</p>
        <p>Коли ж ми говоримо про забруднення повітря, то наслідки – це здоров’я людей та інших живих організмів:
            загострення серцево-судинних та респіраторних захворювань. Вже навіть є дослідження, що мешканці міст із
            забрудненим повітрям тяжче переносять захворювання на коронавірус та більше летальних випадків.</p>
        <p>За даними Світового Банку, на сектор транспорту в Україні припадає 40% забруднювачів повітря. У 2002 році
            забруднення повітря перевищило національні стандарти якості повітря в найбільш населених і промислово
            розвинених містах України. Незважаючи на те, що стандарти якості атмосферного повітря в Україні жорсткіші,
            ніж стандарти, рекомендовані Рекомендаціями ВООЗ щодо якості повітря для Європи, майже всі великі українські
            міста їх перевищили.</p>
        <p><img decoding="async" loading="lazy" class="aligncenter size-full wp-image-47988"
                src="https://ecoaction.org.ua/wp-content/uploads/2021/12/vykydy-v-atmosferu.png" alt="" width="600"
                height="372"
                srcset="https://ecoaction.org.ua/wp-content/uploads/2021/12/vykydy-v-atmosferu.png 600w, https://ecoaction.org.ua/wp-content/uploads/2021/12/vykydy-v-atmosferu-500x310.png 500w, https://ecoaction.org.ua/wp-content/uploads/2021/12/vykydy-v-atmosferu-204x126.png 204w"
                sizes="(max-width: 600px) 100vw, 600px"></p>
        <p>Оскільки в Україні продовжує зростати автопарк транспортних засобів на двигунах внутрішнього згорання, якість
            повітря в містах продовжує погіршуватися.</p>
        <p>&nbsp;</p>
        <p><strong>Яких заходів вживає ЄС для зменшення викидів від транспорту? Які кроки для цього робить Україна? Що
                Україна має ще зробити у сфері транспорту, щоб покращити ситуацію із забрудненням повітря?</strong></p>
        <p>Для подолання вищезгаданих проблем Європейський Союз шукає шляхи скорочення викидів через відмову від
            викопного палива та розвиток сталої транспортної інфраструктури. ЄС має на меті скоротити викиди від
            транспорту на 90% відсотків та створити кліматично нейтральний континент до 2050 року.</p>
        <p>Європейський Зелений курс визначає 10 основних цілей, деталізованих у Стратегії сталої і розумної
            мобільності.</p>
        <p>До 2030-го року:</p>
        <ol>
            <li>Мінімум 30 млн транспортних засобів з нульовим рівнем викидів буде в експлуатації на європейських
                дорогах;</li>
            <li>Мінімум 100 європейських міст будуть кліматично нейтральними;</li>
            <li>Поїздки швидкісним залізничним сполученням збільшаться вдвічі;</li>
            <li>Заплановані подорожі (міжміським громадським транспортом) до 500 км на території Євросоюзу будуть
                кліматично нейтральними (не на літаку);</li>
            <li>Максимальна автоматизація мобільності;</li>
            <li>Судна з нульовим рівнем викидів будуть готові до продажу.</li>
        </ol>
        <p>До 2035-го року:</p>
        <ol start="7">
            <li>Літаки великого розміру з нульовим рівнем викидів будуть готові до продажу;</li>
        </ol>
        <p>До 2050-го року:</p>
        <ol start="8">
            <li>Майже всі автомобілі, вантажівки, автобуси та інші важкі транспортні засоби будуть з нульовим рівнем
                викидів;</li>
            <li>Вантажні перевезення залізницею збільшаться вдвічі;</li>
            <li>Поїздки швидкісним залізничним сполученням збільшаться втричі.</li>
        </ol>
        <p>&nbsp;</p>
        <p><img decoding="async" loading="lazy" class="aligncenter size-full wp-image-47989"
                src="https://ecoaction.org.ua/wp-content/uploads/2021/12/Untitled-design-7-1000x640-1.png" alt=""
                width="1000" height="640"
                srcset="https://ecoaction.org.ua/wp-content/uploads/2021/12/Untitled-design-7-1000x640-1.png 1000w, https://ecoaction.org.ua/wp-content/uploads/2021/12/Untitled-design-7-1000x640-1-500x320.png 500w, https://ecoaction.org.ua/wp-content/uploads/2021/12/Untitled-design-7-1000x640-1-204x131.png 204w, https://ecoaction.org.ua/wp-content/uploads/2021/12/Untitled-design-7-1000x640-1-768x492.png 768w"
                sizes="(max-width: 1000px) 100vw, 1000px"></p>
        <p>Ці пункти є релевантними і для України. Україна має великий потенціал для розвитку громадського транспорту та
            велосипедного руху, а також залізничного і водного транспорту для пасажирських і вантажних перевезень, тож
            ці пункти зі Стратегії можуть стати орієнтиром для українських міст та уряду.</p>
        <p>Завдяки полегшеному оподаткуванню ввезення електромобілів Україна уже створює стимули для розвитку
            електромобільності, тож тепер доцільно зосередитися на рекомендаціях з розширення мережі електрозарядних
            станцій і стимулюванні використання електровелосипедів та електросамокатів.</p>
        <p>А інтеграція транспортної мережі України у Транс’європейську транспортну мережу TEN-T, що складає значну
            частину Стратегії мобільності ЄС, потребує розробки Планів сталої міської мобільності в українських містах.
        </p>
        <p>Україна планує стати кліматично нейтральною до 2060 року, а отже, сектор транспорту приверне ще більше уваги.
            Але наразі бачення розвитку транспорту в Україні далеке від скорочення викидів парникових газів.</p>
        <p>У аналітичному огляду до Другого національно-визначеного внеску Міндовкілля прогнозує зростання частки
            електромобілів у парку легкових авто до 3%.</p>
        <p>Проте приріст автопарку електромобілів на 3% за 10 років – це природний плин речей і, скоріше за все, цей
            показник і без того буде перевиконаний до 2030-го року. Згідно з дослідженням Transport&amp;Environment, у
            2026-го року електрокари зрівняються в ціні з автомобілями на двигунах внутрішнього згорання і надалі
            ставатимуть дешевшими, що призведе до зростання їх кількості в автопарку. Тож Україна може поставити вищу
            частку електромобілів в якості цілі.</p>
        <p>В цьому ж огляді Міндовкілля зазначає декілька ініціатив, які дійсно можуть допомогти скоротити викиди, проте
            вони поки не є офіційними планами Уряду:</p>
        <ul>
            <li>ввести плату за реєстрацію автомобіля відповідно до рівня викидів забруднюючих речовин та парникових
                газів,</li>
            <li>ввести щорічний екологічний податок на автомобілі на двигунах внутрішнього згорання, розробити плани
                розвитку стійкої мобільності на міському рівні.</li>
        </ul>
        <p><img decoding="async" loading="lazy" class="aligncenter size-large wp-image-43068"
                src="https://ecoaction.org.ua/wp-content/uploads/2020/01/vehicle-1024x683.jpg"
                alt="Екодія закликає вводити автоматичну фіксацію порушень якнайшвидше" width="1024" height="683"
                srcset="https://ecoaction.org.ua/wp-content/uploads/2020/01/vehicle-1024x683.jpg 1024w, https://ecoaction.org.ua/wp-content/uploads/2020/01/vehicle-500x333.jpg 500w, https://ecoaction.org.ua/wp-content/uploads/2020/01/vehicle-204x136.jpg 204w, https://ecoaction.org.ua/wp-content/uploads/2020/01/vehicle-768x512.jpg 768w, https://ecoaction.org.ua/wp-content/uploads/2020/01/vehicle-1536x1024.jpg 1536w, https://ecoaction.org.ua/wp-content/uploads/2020/01/vehicle.jpg 1800w"
                sizes="(max-width: 1024px) 100vw, 1024px"></p>
        <p>&nbsp;</p>
        <p>Але цього не достатньо. Щоб викиди у секторі транспорту реально скорочувалися, у НВВ2 потрібно закласти такі
            цілі (за умови роботи електротранспорту від відновлюваних джерел енергії):</p>
        <ol>
            <li>Збільшити частку міських поїздок громадським транспортом до понад 50% (а там, де уже 50% – утримувати цю
                частку), і не допускати падіння на менш ніж 35%. Тут ідеться саме про електричний громадський транспорт:
                трамваї, тролейбуси (у т.ч. з автономним ходом) та електробуси. Маршрутки на дизелі та подібні до них
                транспортні засоби потрібно виводити з ужитку.</li>
            <li>Зменшити до 10% частку пасажирських поїздок приватними автомобілями у містах, при цьому заохочувати
                заміщення їх електромобілями</li>
            <li>Збільшити пасажирські поїздки велосипедами, самокатами та іншими засобами мікромобільності до 10-20%,
                залежно від розміру міста.</li>
            <li>Збільшити популярність і можливість пересування пішки (наземні пішохідні переходи, занижені бордюри,
                містопланування “центр поруч з домом”, розвиток багатофункціональних кварталів).</li>
            <li>Перевести 75% наземних вантажних перевезень з доріг на залізницю. Нині цей показник в Україні впав
                порівняно з 2010-м роком з 60% до 51,6% у 2018-му році. За умови електрифікації колій залізниця має всі
                шанси стати найменш вуглецеємним засобом перевезення вантажів.</li>
            <li>До 2030-го року збільшити електрифікацію колій до 70%. Зараз цей показник складає 47,2%.</li>
            <li>Відмовитися від опалення пасажирських вагонів вугіллям.</li>
            <li>Збільшити частку пасажироперевезень залізницею до 15%.</li>
        </ol>
        <p><img decoding="async" loading="lazy" class="aligncenter size-large wp-image-47992"
                src="https://ecoaction.org.ua/wp-content/uploads/2021/12/mature-man-with-sustainable-mobility-skateboard-1024x683.jpg"
                alt="" width="1024" height="683"
                srcset="https://ecoaction.org.ua/wp-content/uploads/2021/12/mature-man-with-sustainable-mobility-skateboard-1024x683.jpg 1024w, https://ecoaction.org.ua/wp-content/uploads/2021/12/mature-man-with-sustainable-mobility-skateboard-500x333.jpg 500w, https://ecoaction.org.ua/wp-content/uploads/2021/12/mature-man-with-sustainable-mobility-skateboard-204x136.jpg 204w, https://ecoaction.org.ua/wp-content/uploads/2021/12/mature-man-with-sustainable-mobility-skateboard-768x512.jpg 768w, https://ecoaction.org.ua/wp-content/uploads/2021/12/mature-man-with-sustainable-mobility-skateboard-1536x1024.jpg 1536w, https://ecoaction.org.ua/wp-content/uploads/2021/12/mature-man-with-sustainable-mobility-skateboard.jpg 1920w"
                sizes="(max-width: 1024px) 100vw, 1024px"></p>
        <p>Ці цілі можуть допомогти досягти кліматичної нейтральності до 2050-го року.</p>
        <p>Крім того, будь-яка нова інфраструктура має будуватися з урахуванням невідворотності зміни клімату і
            необхідності адаптації до неї.</p>
        <p>&nbsp;</p>
        <p><strong>Що передбачає European Green Deal для транспортного сектору? Чи досяжні поставлені цілі, на вашу
                думку? </strong></p>
        <p>Транспортні цілі та ініціативи Європейського зеленого курсу детально описані у Стратегії сталої і розумної
            мобільності ЄС, що була видана у грудні 2020 року. Це стратегічний документ Європейського Союзу, який має
            трансформувати європейську транспортну систему так, щоб викиди від транспорту скоротилися на 90% до 2050
            року, а міста стали більш стійкими до майбутніх криз.</p>
        <p>Стратегія передбачає ініціативи та стимули з прискорення використання транспорту з нульовими викидами (не
            лише електротранспорту, а й велосипедного та мікромобільного руху), використання відновлюваної енергії для
            живлення транспорту, переведення вантажних перевезень на залізничний і водний транспорт, прискорення виходу
            на ринок електричних вантажівок, літаків та суден, жорсткіше оподаткування викидів вуглецю та забруднюючих
            повітря речовин (застосування принципу “забрудник платить”).</p>
        <p>Стратегія сталої мобільності ЄС зазначає, що цифровізація транспортних послуг має сприяти зниженню викидів
            від транспорту. Так, впровадження швидких мультимодальних систем вантажних та пасажирських перевезень</p>
        <p>Для пасажирських перевезень йдеться, поміж іншого, про повсякчасне впровадження єдиного квитка на громадський
            транспорт, синхронізація приміських сполучень з міськими, аби зекономити час на пересадках. Мають бути
            створені умови</p>
        <p>Мобільність має бути справедливою для кожного, що означає облаштування громадського транспорту та
            інфраструктури у містах для потреб маломобільних людей та осіб з інвалідністю.</p>
        <p>Безпека руху також є одним з пріоритетів Стратегії. Пропонують боротися з трьома головними чинниками
            смертельних ДТП: перевищення швидкості, вживання алкоголю та розсіяне водіння (наприклад, коли водій
            відволікається на телефон). Показники смертності на дорогах мають наблизитися до нуля у всіх країнах ЄС до
            2050 року.</p>
        <p>&nbsp;</p>
        <p><strong>Як Україна може долучитися чи вже долучається до реалізації Green Deal?</strong></p>
        <p>Уряд України заявив про підтримку Європейської зеленої угоди та задекларував наміри рухатися на зменшення
            викидів, зокрема, і від транспорту. Міністерство інфраструктури має на контролі Стратегію сталої і розумної
            мобільності ЄС.</p>
        <p>Дії на впровадження транспорту з нульовими викидами можна розділити на національний і місцевий рівень:</p>
        <p>&nbsp;</p>
        <p><strong>Що можна зробити на місцевому рівні, аби Україна рухалася в одному напрямку зі Стратегією мобільності
                ЄС?</strong></p>
        <p><em>Розвиток громадського транспорту:</em></p>
        <ul>
            <li>Модернізовувати громадський транспорт і переводити його на електричний (трамваї, тролейбуси, тролейбуси
                з автономним ходом).</li>
            <li>Трамвай — найбільш ефективний вид транспорту, тож має бути в пріоритеті. Якщо його неможливо збудувати,
                варто забезпечити інші види наземного громадського транспорту смугами для руху громадського транспорту,
                щоб пасажирський транспорт оминав затори і прибував вчасно.</li>
            <li>Провести оптимізацію маршрутів з урахуванням часу на пересадки, щоб зробити час у дорозі для пасажирів
                максимально ефективним.</li>
            <li>Містам, що розташовані на вузлах Транс’європейської транспортної мережі, необхідно розробити і
                впроваджувати Плани сталої міської мобільності.</li>
            <li>Громади з розвиненою мережею залізниці мають включити міські залізничні перевезення у систему міських
                перевезень, аби розвантажити наземний громадський транспорт.</li>
            <li>Організувати сполучення залізницею, а не маршрутками, з передмість до міст, де знаходяться робочі місця,
                та синхронізувати міський транспорт з приміським, аби зменшити час на пересадки.</li>
            <li>Впроваджувати єдиний квиток на всі види транспорту (розрахований на час поїздки) — це не лише зекономить
                час на пересадки і заохотить громадян користуватися громадським транспортом, а і зменшить потребу в
                маршрутках.</li>
            <li>Впроваджувати електронні безпаперові форми оплати за проїзд.</li>
            <li>Громадський транспорт має приходити за розкладом вчасно, а інформування про розклад має відбуватися і
                онлайн, і на зупинці.</li>
            <li>Зупинки громадського транспорту мають бути освітлені, захищені від дощу та вітру, безпечні.</li>
            <li>Створені можливості для міського прокату електромобілів.</li>
        </ul>
        <p><img decoding="async" loading="lazy" class="aligncenter size-large wp-image-47991"
                src="https://ecoaction.org.ua/wp-content/uploads/2021/12/digital-transport-1024x683.png" alt=""
                width="1024" height="683"
                srcset="https://ecoaction.org.ua/wp-content/uploads/2021/12/digital-transport-1024x683.png 1024w, https://ecoaction.org.ua/wp-content/uploads/2021/12/digital-transport-500x333.png 500w, https://ecoaction.org.ua/wp-content/uploads/2021/12/digital-transport-204x136.png 204w, https://ecoaction.org.ua/wp-content/uploads/2021/12/digital-transport-768x512.png 768w, https://ecoaction.org.ua/wp-content/uploads/2021/12/digital-transport-1536x1024.png 1536w, https://ecoaction.org.ua/wp-content/uploads/2021/12/digital-transport.png 1800w"
                sizes="(max-width: 1024px) 100vw, 1024px"></p>
        <p>&nbsp;</p>
        <p><em>Розвиток велосипедного транспорту та мікромобільності:</em></p>
        <ul>
            <li>Розробити план (концепцію, стратегію) розвитку велосипедної інфраструктури і рухатися за ним, аби
                забезпечити будівництво велоінфраструктури там, де потрібно, а не там, де є місце.</li>
            <li>Збудувати безпечну, розгалужену і зрозумілу велосипедну мережу, особливо на міських магістралях.</li>
            <li>Розвивати прокати велосипедів та електросамокатів.</li>
            <li>Створювати стимули користування велосипедом, заохочувати туристів до велопоїздок, а офісні центри та
                заводи — до організації велопоїздок на роботу.</li>
        </ul>
        <p>&nbsp;</p>
        <p><em>Розвиток пішохідного руху:</em></p>
        <ul>
            <li>Всі бордюри у місцях перетину дороги мають бути занижені і, за можливості, позначені тактильною плиткою.
            </li>
            <li>Підземні переходи мають бути продубльовані наземними регульованими переходами.</li>
            <li>Тротуари, переходи, вулиці та площі мають якісно освітлюватися вночі.</li>
            <li>Впроваджувати платне паркування і унеможливлювати паркування на тротуарах.</li>
        </ul>
        <p><img decoding="async" loading="lazy" class="aligncenter size-large wp-image-37387"
                src="https://ecoaction.org.ua/wp-content/uploads/2016/09/green-city000-1024x702.jpg" alt="" width="1024"
                height="702"
                srcset="https://ecoaction.org.ua/wp-content/uploads/2016/09/green-city000-1024x702.jpg 1024w, https://ecoaction.org.ua/wp-content/uploads/2016/09/green-city000-300x206.jpg 300w, https://ecoaction.org.ua/wp-content/uploads/2016/09/green-city000.jpg 1920w"
                sizes="(max-width: 1024px) 100vw, 1024px"></p>
        <p>&nbsp;</p>
        <p><em>Підвищення безпеки руху:</em></p>
        <ul>
            <li>– Будувати конструктивні елементи заспокоєння руху на дорогах (антикишені, підвищені наземні переходи,
                «берлінські подушки», шикани тощо).</li>
            <li>– Встановлювати камери фіксації порушень Правил дорожнього руху, зокрема, перевищення дозволеної
                швидкості, проїзду по смугам громадського транспорту та інших порушень.</li>
            <li>– Контролювати нелегальне паркування, особливо у місцях, де припарковані авто обмежують оглядовість (на
                перехрестях, пішохідних переходах та перед ними).</li>
            <li>– Збирати, публікувати та аналізувати дані, вести розслідування ДТП за участі вразливих учасників руху
                (пішоходів, велосипедистів, маломобільних людей тощо).</li>
        </ul>
        <p>&nbsp;</p>
        <p><strong>Що можна зробити на національному рівні?</strong></p>
        <p>– Розробити і впровадити прозору й автоматичну систему обрахунку вуглецевого сліду.</p>
        <p>– Збирати дані щодо вуглецевого сліду від різних видів транспорту та робити їх публічними.</p>
        <p>– Впровадити системи оподаткування купівлі, власності та користування автомобілів за принципом «забрудник
            платить»: дорожче для авто з високим рівнем викидів, дешевше для авто з низьким і нульовим рівнем викидів.
        </p>
        <p>– Відновити державний техогляд автомобілів.</p>
        <p>– Розробити та впровадити систему утилізації старих автомобілів.</p>
        <p>– Відновити й удосконалити збір даних по викидах від пересувних джерел забруднення по регіонах (на місцевому
            рівні, на рівні населених пунктів) — для моніторингу показників викидів,.</p>
        <p>– Створити мережу для зарядки і заправки машин з нульовими викидами.</p>
        <p>– Пропонувати і започатковувати дослідження та інновації у сфері зв’язності та автоматизованості транспорту,
            особливо мультимодального, та безпеки дорожнього руху (через університети, наукові інститути).</p>
        <p>– Створювати мультимодальні опції для пересування пасажирів між містами, наприклад, пропонуючи квитки на
            маршрут (включно з пересадками), а не на кожен окремий вид потягу чи автобуса, та пропонуючи користуватися
            міським транспортом безкоштовно у день відправлення/прибуття потягу або літака, на який у пасажира є квиток.
        </p>
        <p>– Збільшити частку електрифікованих колій залізниці до 70% до 2030 року (наразі електрифіковано близько 50%).
        </p>
        <p>– Розвивати ділянки з обома видами колій, особливо у прикордонних районах, для спрощення сполучення з
            європейською залізничною мережею.</p>
        <p>– Відмовитися від вугілля для опалювання вагонів залізниці.</p>
        <p>– Сприяти розвитку вантажного транспорту з нульовими викидами та брати активну участь у заходах ЄС у цьому
            напрямі.</p>
        <p>– Розробити і впровадити систему заохочення та співфінансування державою створення велосипедної
            інфраструктури у містах.</p>
        <p>– Скасувати оподаткування на запчастини/елементи для виробництва і ремонту сталих видів транспорту
            (наприклад, велосипедів).</p>
        <p>&nbsp;</p>
        <p><strong>Дякуємо за увагу та приділений час!</strong></p>
        <p>&nbsp;</p>
        <p>&nbsp;</p>
        <span class="cp-load-after-post"></span>
    </div>
</body>

</html>